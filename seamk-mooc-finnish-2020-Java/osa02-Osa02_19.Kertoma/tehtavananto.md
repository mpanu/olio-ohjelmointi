

Tee ohjelma, joka laskee käyttäjän syöttämän luvun kertoman.

Kertoma `n!` lasketaan kaavalla 1 * 2 * 3 * ... * n. Esimerkiksi luvun 4 kertoma on 24, eli 4! = 1 * 2 * 3 * 4 = 24. Lisäksi on määritelty, että luvun 0 kertoma on 1, eli 0! = 1.

Esimerkkitulostuksia:

<sample-output>

Anna luku: **3**
Kertoma on 6

</sample-output>

Nyt laskettiin 1 * 2 * 3 = 6

<sample-output>

Anna luku: **10**
Kertoma on 3628800

</sample-output>

Ja nyt laskettiin 1 * 2 * 3 * ... * 8 * 9 * 10 = 3628800

_Lisätietoa_: Kertomaa käytetään erityisesti todennäköisyyslaskennassa tilanteissa, missä halutaan esimerkiksi tarkastella jonkin joukon kaikkia erilaisia järjestyksiä. Esimerkiksi viiden hengen ryhmän voi järjestää 5! erilaiseen jonoon, ja 52 kortin korttipakka voi olla 52! erilaisessa järjestyksessä. Kertomaa voi käyttää myös <a href="http://fi.wikipedia.org/wiki/Kombinaatio" target="_blank" rel="noopener">kombinaatioiden</a> laskemiseen; esimerkiksi 52 kortin korttipakasta on mahdollista jakaa 52! / (5! * (52 - 5)!) erilaisella viiden kortin kättä, ja 40 numeron joukosta voi tehdä yhteensä 40! / (7! * (40 - 7)!) erilaista 7 numeron lottoriviä.

