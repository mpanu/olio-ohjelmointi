

Tässä tehtävässä harjoittelet luokan luomista.

Uuden luokan saa lisättyä NetBeansissa seuraavasti: Ruudun vasemmalla reunalla on projektilistaus (Projects). Paina projektin nimen kohdalla hiiren oikeaa nappia. Projektin nimi on tämän tehtävän tapauksessa `Osa04_03.KoiranOminaisuudet`. Valitse avautuvasta valikosta *New* ja *Java Class*. Tämän jälkeen NetBeans kysyy luokan nimeä.

Anna tässä tehtävässä luokan nimeksi (Class Name) `Koira` ja paina Finish-nappia.

Olet nyt luonut luokan nimeltä `Koira`. Lisää luokalle oliomuuttujat `private String nimi`, `private String rotu` ja `private int ika`. Luokkakaaviona luokka näyttää seuraavalta:

<img src="../img/diagrams/luokkakaavio-teht-koira.png" alt="[Koira|-nimi:String;-rotu:String;-ika:int]">

Luokalla ei vielä oikeastaan tee mitään, mutta tämän askeleen harjoittelusta on hyötyä myöhempää ajatellen.

