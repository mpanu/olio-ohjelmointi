

Seuraavassa tehtävässä tehdään yksi ohjelma, mutta ohjelman rakentaminen tapahtuu hyvin pienissä paloissa. Tämä on ehdottoman suositeltava tapa aina kun ohjelmoit.

Tehtäväsarja muodostaa yhden isomman ohjelman, jonka toiminnallisuus toteutetaan pienissä paloissa. Jos et tee tehtäväsarjaa loppuun asti, voit lähettää sen tarkastettavaksi vajaatekoisenakin. Tämä onnistuu painamalla testausnapin oikealla puolella olevasta "submit"-napista eli pienestä ylöspäinosoittavasta nuolesta. Vaikka palautusautomaatti valittaakin vielä tekemättä olevien tehtävänosien testeistä, kirjautuvat jo tekemiesi osien pisteet.

Huom: muistathan, että jokaisen isomman tehtävän "alitehtävä" on saman arvoinen tehtävä kuin yksi alikohdaton tehtävä. Tämä tehtävä vastaa siis viittä normaalia tehtävää.


<h2>Lukujen lukeminen</h2>

Tee ohjelma, joka kysyy käyttäjältä lukuja (ohjelma tulostaa käyttäjälle aluksi "Syötä luvut:"), kunnes käyttäjä antaa luvun -1. Kun käyttäjä syöttää luvun -1, ohjelma tulostaa "Kiitos ja näkemiin!" ja päättyy.

<sample-output>

Syötä luvut:
**5**
**2**
**4**
**-1**
Kiitos ja näkemiin!

</sample-output>


<h2>Lukujen summa</h2>

Laajenna edellistä ohjelmaa siten, että ohjelma ilmoittaa käyttäjän syöttämien lukujen summan. (Lukua -1 ei lasketa mukaan.)

<sample-output>

Syötä luvut:
**5**
**2**
**4**
**-1**
Kiitos ja näkemiin!
Summa: 11

</sample-output>


<h2>Lukujen summa ja lukumäärä</h2>

Laajenna edellistä ohjelmaa siten, että ohjelma ilmoittaa myös käyttäjien antamien lukujen lukumäärän. (Lukua -1 ei lasketa mukaan.)

<sample-output>

Syötä luvut:
**5**
**2**
**4**
**-1**
Kiitos ja näkemiin!
Summa: 11
Lukuja: 3

</sample-output>


<h2>Lukujen keskiarvo</h2>

Muuta edellistä ohjelmaa siten, ohjelma ilmoittaa lukujen keskiarvon. (Lukua -1 ei lasketa mukaan.)

<sample-output>

Syötä luvut:
**5**
**2**
**4**
**-1**
Kiitos ja näkemiin!
Summa: 11
Lukuja: 3
Keskiarvo: 3.666666666666

</sample-output>


<h2>Parilliset ja parittomat</h2>

Laajenna edellistä ohjelmaa siten, että  ohjelma ilmoittaa parillisten ja parittomien lukujen määrän. (Lukua -1 ei lasketa mukaan.)

<sample-output>

Syötä luvut:
**5**
**2**
**4**
**-1**
Kiitos ja näkemiin!
Summa: 11
Lukuja: 3
Keskiarvo: 3.666666666666
Parillisia: 2
Parittomia: 1

</sample-output>

